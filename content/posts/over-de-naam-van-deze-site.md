---
title: Over de naam van deze site
authors:
  - marijn-kok
date: 2022-04-09T11:16:17+00:00
---
**AANPASSING:** Sinds het herontwerp van deze website is de naam gewijzigd naar simpelweg mijn naam. Dit artikel is behouden voor archiveringsredenen.

_Marijns onzin_ klinkt niet als iets dat je over dingen zou zeggen waar je trots op bent. Maar er zit een leuk klein verhaal achter. Rond 2012 had mijn vader een iPad gekocht, maar in praktijk werd het de familie-iPad. Ik gebruikte de iPad vaak voor spelletjes zoals _Labyrinth 2 HD_, _Real Racing 2 HD_ en _Tiny Wings_.

Maar goed, de iPad was niet van mij. Ik denk dat ik dat toentertijd toch niet helemaal respecteerde. Context: Ik had een eigen pagina op het startscherm waar al mijn apps precies stonden zoals ik ze wilde. En als ook maar iemand dat aanpaste, zette ik het spoedig weer terug. Op een gegeven moment gebeurde dit vaak genoeg dat ik het zat was, en zette ik alle apps van mijn vader in een mapje genaamd _Joosts onzin_. Toen mijn broer dit zag, liet hij dit aan iedereen zien en konden we er allemaal hartelijk om lachen. Al snel werd het de running gag van het huis.

Dezer dagen gebruik ik het vaak als naam voor digitale mappen of verzamelingen van spullen die verder geen categorie hebben anders dan "persoonlijk", e.g. back-upschijven en mapjes op mijn bureaublad.

En dat is de reden dat deze website Marijns onzin heet! Niet omdat het onzin is, maar omdat het een digitale verzameling is van artikelen die geen overkoepelende categorie hebben anders dan persoonlijk. Desondanks kan het nog steeds onzin bevatten. Maar dan wel onzin waar ik trots op ben. ðŸ™‚
