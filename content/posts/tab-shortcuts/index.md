---
title: Tab Shortcuts, nu op Firefox en Chrome
authors:
  - marijn-kok
date: 2024-02-10T21:05:12Z
featuredImage: '/images/pinned-tabs.png'
categories: []
tags: []
draft: true
---
**Wist je dat je met je browser op je computer tabbladen kan vastzetten?** Dit verplaatst ze helemaal naar links in de tabbladenlijst, en maakt ze kleiner. Vastgemaakte tabbladen blijven bewaard als je je browser of computer herstart. Handig!

Persoonlijk gebruik ik het voor het apart zetten van tabbladen die open moeten blijven, zoals Whatsapp Web en mijn e-mail. Soms heb ik ook veel tabbladen open als ik online iets zoek. De pagina's met handige informatie zet ik dan ook vast, zodat ik ze later terug kan vinden.

Leuk, maar tabbladen kan je echter alleen vastmaken door er rechts op te klikken en dan op "tabblad vastmaken" te drukken. Als je meerdere tabbladen wil vastmaken, kan dit erg log zijn. Tabbladen worden ook weer losgemaakt als je ze naar een nieuw venster verplaatst.

Om deze redenen heb ik Tab Shortcuts ontwikkeld. Met <kbd>Alt</kbd>+<kbd>P</kbd> kan je snel een tabblad vastmaken. Met <kbd>Alt</kbd>+<kbd>N</kbd> kan je het snel naar een nieuw venster verplaatsen. Dit is nuttig als je veel tabbladen open hebt staan: zo kan je ze groeperen per onderwerp, bijvoorbeeld.

Tab Shortcuts is beschikbaar in de addons.mozilla.org en de Chrome Webstore.

[![Verkrijg de addon voor Firefox](https://github.com/2zqa/tab-shortcuts/assets/25235249/bdeb1c7a-3036-4b86-ac8b-6c43587df7fb)](https://addons.mozilla.org/firefox/addon/tab-shortcuts-2zqa/) [![Verkrijg de extensie voor Chrome en andere Chromium-gebaseerde browsers](https://github.com/2zqa/tab-shortcuts/assets/25235249/afe206f9-7cb4-4726-bc69-65818f76fbbf)](https://chromewebstore.google.com/detail/tab-shortcuts/jhmjdhffddkjnobmogepoljacbjacbeb)
