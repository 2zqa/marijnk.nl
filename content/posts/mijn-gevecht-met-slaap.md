---
title: Mijn gevecht met slaap
authors:
  - marijn-kok
date: 2023-03-04T20:50:04+00:00
featuredImage: /images/grafiek.png
---
Voor wie het nog niet wist: slaap is best belangrijk. En groente eten is belangrijk en tanden poetsen ook. Hier vertel ik niets nieuws. Maar desondanks heb ik het gevoel dat ik al tien jaar lang mijn slaap niet meer onder controle heb.

Daarom probeer ik sinds een paar maanden meer inzicht te krijgen in hoe erg de situatie is. Met de data hoop ik mezelf te overtuigen dat het echt niet meer langer kan. In een boekje heb ik elke dag bijgehouden hoe laat ik begon met tanden poetsen, en hoe laat ik in bed lag. De betekenis van "in bed liggen" is niet altijd even duidelijk, omdat ik soms wel in bed lag met mijn telefoon en soms niet. Een ander voorbeeld is wanneer ik 's nachts urenlang niet kon slapen en daarom maar even gitaar ging spelen. Ik rapporteerde dit dan als "in bed liggen", wat dus niet helemaal consistent is.

Hoe dan ook, de data geeft in het algemeen wel een goed beeld. Als jij ook niet geweldig slaapt, zou ik aanraden om eerst goed te begrijpen waarom slaap belangrijk is. Luister naar podcasts over het onderwerp en zoek artikelen erover. Je kan ook net zoals ik een logboek bijhouden. Een verbeterpunt is dan ook om bij te houden hoe laat je uit bed bent.

Ik hoop op een dag een update uit te brengen op dit artikel met een wat plattere lijn.
